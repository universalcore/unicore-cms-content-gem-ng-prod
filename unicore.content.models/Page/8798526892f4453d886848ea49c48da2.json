{
  "subtitle": "", 
  "description": "Abin da ki ke bukatar ki sani\r\n", 
  "language": "hau_NG", 
  "title": "Kasancewa lafiya a kan layi: ", 
  "primary_category": "f842e57655224ebfa573d1ecc7901a69", 
  "created_at": "2016-05-08T15:31:50+00:00", 
  "featured_in_category": false, 
  "modified_at": "2016-05-28T04:34:09.143756+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "Za ki iya zamantowa ba\u0199uwa a yanar gizo \u2013 mai yiwuwa yanzu kika fara amfani da wayarki ta farko, ko kuma daga yanzu an baki dama ta zuwa Shagon shiga Yanar gizo. Mai yiwuwa kwanan nan kika fara bude shafin ki na Facebook ko kuma ki ka sami adireshin imel. Akwai abubuwa masu \u0257imbin yawa a duniyar Yanar gizo \u2013 amma kamar yadda duniya ta ke, binciko su na iya jawo amfani mai yawa da kuma ha\u0257arori masu yawa.  \r\n\r\nYanar gizo na iya bayar da mahimman abubuwa \u2013 ha\u0257uwa da sababbin abokai, jonawa da tsofaffi, bayanai dangane da sababbin abubuwa masu yawa, taimako bisa aikin gida wanda ya shafi makaranta, haka kuma da wuraren da za ki bayyana ra\u2019ayinki \u2013 amma domin cin cikakkiyar moriyarta, yana da mahimmanci kuma a san yadda za\u2019a kaucewa ha\u0257arorin.\r\n\r\nKasancewa cikin tsaro a Yanar gizo na nufin cewa ki san ha\u0257arorin da za ki iya fuskanta lokacin da ki ke kan yanar gizo, kuma ki san yadda za ki tafiyar da su.\r\n\r\nWasu daga cikin ha\u0257arorin da za ki iya fuskanta a kan yanar gizo sun ha\u0257a da:\r\n\r\ncin zali ta hanyar Yanar gizo \u2013 kamar mugunta, barazana ko sa\u0199o mai ha\u0257ari, sharhi ko sa\u0199wanni \r\nbayyanar da abubuwa da ba su kamata ba kamar fina-finan batsa ko na tashin hankali \r\nmafarauta na kan layi \u2013 manufa   manyan mutane masu amfani da yanar gizo domin \u0199o\u0199arin ha\u0257uwa da yara ko \u2018yan mata kamar ke. Manufarsu za ta iya zama domin cutarwa, cin zarafi ko samun ala\u0199a wadda bata dace ba da ke.\r\nmusayar bayanai masu yawa wa\u0257anda suka shafeki, wa\u0257anda za su iya saka ki, \u0199awayenki ko danginki a cikin ha\u0257ari. \r\n\r\nGirl Effect na son ki zama kin tsira ta duk hanyar da za ta yiwu a lokacin da ki ke amfani da Yanar gizo, ko dai ta amfani da wayar hannu ko a shagon shiga Yanar gizo.\r\n\r\nWannan ne ya sa muka gayyaci \u0199wararriya a kan harkar Yanar gizo, Ms. Tech domin bayar da shawara da amsa tambayoyinku da kuma ba ku haske kan zama lafiya a kan layi. Duba wasu daga cikin tambayoyin da ta amsa daga \u2018yan mata kamar ke. Matsalarsu na iya taimaka miki ki gano yadda za ki kasance lafiya a kan Yanar gizo.  ", 
  "source": "599abf885a9247bebeca2c463c49479f", 
  "featured": false, 
  "author_tags": [], 
  "image": null, 
  "published": null, 
  "position": 43, 
  "image_host": "http://thumbor.unicore.io", 
  "slug": "staying-safe-online", 
  "uuid": "8798526892f4453d886848ea49c48da2"
}
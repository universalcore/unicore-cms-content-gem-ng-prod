{
  "subtitle": "", 
  "description": "Daga nan sai na sami ki\u0257a da rawa\r\n", 
  "language": "hau_NG", 
  "title": "Rayuwa na ci gaba da ta\u0253ar\u0253arew", 
  "primary_category": "f842e57655224ebfa573d1ecc7901a69", 
  "created_at": "2016-05-08T15:45:45.225735+00:00", 
  "featured_in_category": false, 
  "modified_at": "2016-05-08T15:45:45.226030+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "*Kasuwancin miyagun \u0199wayoyi da kuma ci gaba da rigima sun mayar da wasu ma\u0199ota \u2013 ko unguwanni \u2013 a birnin Bogota, Kwalambiya masu hatsarin gaske, musamman ga \u0199ananan \u2018yan mata. Ga labarin wata yarinya.*\r\nSuna na Leidy, kuma shekaruna 17 \u2018yar \u0199asar Kwalambiya. Na taso a rayuwa marar kyau. Mahaifiyata ta barni lokacin ina jaririya. Ba zan iya ganeta ba idan na wuceta a kan titi. \r\n\r\nMahaifina yau yana gida gobe baya nan, da kuma rayuwata. Ya ta\u0253a dukan hannuna da guduma sabo da ya horeni don sata. Bayan wannan, ana zargina ko yaushe aka rasa wani abu a cikin gida. Na fara kashe lokaci mai yawa a wajen gidanmu kawai domin in fita.\r\n\r\nMakaranta ba ta da sau\u0199i a wurina. Ana tsokanata sabo ina da \u0199iba. Duk wani cin zali daga \u2018yan ajinmu ha\u0199i\u0199a ya \u0199azanta. Sai na fara tsallaken kwanaki na zuwa makaranta. Daga bisani sai na daina zuwa gaba \u0257aya. Lokacin da na ji duhun ka\u0257aici ya lullu\u0253e ni, sai na dinga fita wurare domin na kalli talakawa wa\u0257anda suke fafutuka kamata. Wannan yana sawa in ji dama-dama. Ba ni ka\u0257ai nake shan wahala ba. \r\n\r\nWata rana sai na ha\u0257u da wata \u0199ungiya ta matasa wa\u0257anda basu son zuwa makaranta. Sun gayyace domin mu fita. Sun ja hankalina sabo da sun mayar da ni tamkar ina \u0257aya daga cikinsu. \r\n\r\nKafin wani lokaci na fara shaye-shaye da shan taba tare da su. Lokacin da mahaifina ya gano na ta\u0253a jarraba tabar wiwi, ransa ya \u0253aci kuma ya doke ni. Ya dokeni sosai har na gudu. Kakata ta kai rahoto cewa na gudu. Hukuma ta kama ni kuma aka ajiye ni a gidan kangararrun yara.\r\n\r\nDa farko, wuri ne na kunci. Na yi tunanin guduwa. \r\n\r\nTo amma a wannan lokacin ne rayuta ta fara canjawa.\r\n\r\nA gidan na ha\u0257u da wani mutum da ya ke buga piyano. Yana daga wata \u0199ungiya da ake kira Ayara wadda ke taimakawa \u2018yan mata kamar ni \u2013 \u2018yan matan da ke neman wani wuri da za su shiga kuma a kar\u0253e su. \r\n\r\n\u0198ungiyar ta koya min yadda zan bayyana kaina ta hanyar ki\u0257a da rawa. Da farko da na fara yiwa \u0199ungiyar aiki naji kunya. Na yi tsammani kowa zai yi min dariya. Maimakon haka, sun yi fito da tafi!\r\n\r\nWa\u0199a ta shiga cikin jinina, to amma na gano cewa rawa ta fi nishadantar da ni. Lokacin da nake rawa, ina mantawa da duk wasu matsaloli a rayuwata. \r\n\r\nHar yanzu ina samun tangarda a raayuwa ta, to amma ni mai dauriya ce. Maimakon guduwa daga matsalolina, yanzu na zo Ayara na yi rawa lokacin da lamuran rayuwa suka danne ni. Har yanzu ino so wata rana in sami abin rayuwa ta hanyar rawa kuma ina bibiyar duk wata dama da na samu. Ina \u0199o\u0199ari matu\u0199a kuma na dogara da mutane na domin hakan ta faru. \r\n\r\nDa\u0257a karatu dangane da labarin Leidy a grassrootsgirls.tumblr.com.\r\n\r\n\r\nKI NA CIKIN KAWAYEN BANZA? \r\nYI KYAWAWAN KIRKI DOMIN INGANTACCEN RAYUWA \r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "life-kept-getting-worse", 
  "uuid": "9490993707b94b28b465fdf4045c35a2"
}
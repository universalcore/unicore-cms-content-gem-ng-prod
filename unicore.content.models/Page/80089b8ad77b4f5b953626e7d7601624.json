{
  "subtitle": "", 
  "description": "A shekarun baya \u2018yan gudun hijira daga Somaliya, Sudan, Habasha da Jamhuriyar Dumukura\u0257iyyar Kwango sun gujewa tashin hankali a \u0199asashensu kuma sun zo Kenya. Wannan labarin \u0257aya daga cikin \u2018yan matan ne.*\r\n", 
  "language": "hau_NG", 
  "title": "Cikin ka\u0257aici da shan wahala: Na sami \u0199awaye da fata na gari.", 
  "primary_category": "f842e57655224ebfa573d1ecc7901a69", 
  "created_at": "2016-04-25T05:13:34+00:00", 
  "featured_in_category": false, 
  "modified_at": "2016-04-25T05:14:45.835988+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "Suna na Fatuma, kuma ai haifeni a can cikin wani \u0199auye a Somaliya wanda ya ke nesa dangane da lokaci da kuma tazara, amma ina iya tuna komai.  \r\n\r\nBabata ta barni lokacin ina jaririya. Kishiyar babata ta tsane ni, sabo da haka tana \u0257aukata kamar wata bare da kuma wani nauyi. Tana so ko yaushe ta sami dalili na dukana ko zagina. \r\n\r\nBa ta barina in yi wasa ko in je makaranta. Maimakon haka, sai ta aikani kiwo tare da awakai a kowace rana kuma ta sa in zauna har sai dare ya yi.\r\n\r\nBabana tsoho ne kuma bai damu da harkokin gida ba kamar abin da ake yi min. Na girma ina jin ka\u0257aici da ba\u0199in ciki.  Wata rana na ro\u0199i babban wa na ya \u0257auke ni tare da shi zuwa birni. Ya yi kuma na sami farin ciki fiye da yadda na ke a da cikin rayuwata.\r\n\r\nTo amma wata rana lokacin da na ke kasuwa sai na ji wani abu ya fashe. Koda yake kowa yana gudu daga wurin hayaniyar, ni sai na yi wurin da ta ke. Ko yaushe ni yarinya ce mai san ganin kwaf. Katsam, sai na ji na yi baya tare da kayan tallana sun tashi sami da ni. Daga nan sai komai ya zama duhu. Na farka a asibiti da labarin ba\u0199in ciki: An harbeni a hannu, kuma \u0257an uwana ya \u0253ata. \r\n\r\nMa\u0199wociyata ta nemi in gudu tare da ita zuwa Kenya, inda zan sami asibiti wanda ya fi. Na ce to. Wannan ce mummunar shawara da na yanke a rayuwata. Ba na son wannan shawarar. Har zuwa yau ban san inda \u0257an uwana ya ke ba. Da ya kamata in jira shi. Shi ne kawai mutumin da ya ke \u0199aunata. \r\n\r\nIna cikin zafin ciwo mai yawa daga raunina, kuma ina jin tsoro sabo da ba ni da dangi a Kenya. Ni sami ka\u0257aici sosai. Wasu iyalai sun \u0257auke ni, amma sun ce ina amfani da ciwona a matsayin wata kariya domin kaucewa aikace-aikecen gida. Bayan shekara guda, sai suka koreni.\r\n\r\nWata tsohuwar mace ce ta ke taimakona domin \u0199o\u0199arin ganin likita a asibiti. Lokacin da na rasa inda zan zauna, sai ta gaya min wata \u0199ungiya da ake kira Heshima Kenya wa\u0257anda za su iya taimaka min.  Lokacin da na gaya masu labarina, sun kar\u0253eni hannu biyu-biyu. A karon farko tun bayan isowata Kenya, na sami \u0199warin gwiwa. A gidan da na sami lafiya na tarar da wasu \u2018yan matan da suka gujewa ya\u0199i a \u0199asashensu, wa\u0257anda ba su \u2019  da iyalai, kuma masu fuskantar \u0199alubale kamar ni. \r\n\r\nSun shirya yi min tiyata domin ceto hannuna, kuma sun koya min yadda zan yi karatu da rubutu. Ya \u0257aukeni tsawon mako shida in koyi yadda zan rubuta sunana na farko, tsakiya da kuma \u0199arshe! Yanzu ina koyon yadda zan zama \u2018yar jarida mai \u0257aukar hoto! Yana da mahimmanci in shaidawa duniya abin da ke faruwa a kanmu mu \u2018yan mata masu gudun hijira. Kawai domin hannuna baya aiki sosai, ba zan yi watsi da mafarkina ba. \r\n\r\nIdanuwana su na rufe, amma yanzu ina ganin damammaki masu yawa ga \u2018yan mata wa\u0257anda ban yi zaton akwaisu ba. Kuma dangane da duk sauran \u2018yan mata wa\u0257anda kawai su ke bacci su tashi, ina fatan za su ga abinda na ke gani. Duk yadda lamura su ka zama masu wahala a rayuwa kada ku dakata. Ku yi aiki zuwa burinku. Ni ba zan dakata ba. Na sani cewa a bayan ko wace nasara akwai labarai marasa da\u0257i, sabo da haka dole in ci gaba da tafiya. Ko da har yanzu ba ki kai wurin ba, ya kamata ki kasance a kan hanya.\r\n\r\nKara karatun labarin Fatuma a grassrootsgirls.tumblr.com. \r\n\r\nKINA JIN KA\u018aAICI A DUNIYA? GA YADDA ZA KI JURE \r\n\r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "alone-suffering", 
  "uuid": "80089b8ad77b4f5b953626e7d7601624"
}
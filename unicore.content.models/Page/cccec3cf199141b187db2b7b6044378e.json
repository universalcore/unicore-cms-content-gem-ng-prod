{
  "subtitle": "", 
  "description": "", 
  "language": "hau_NG", 
  "title": "\u0198ir\u0199iri kalmar wucewa da ta dace ", 
  "primary_category": "7c3bac4f749f4ef1a73a1e02bf3fd699", 
  "created_at": "2016-05-08T15:34:36.609646+00:00", 
  "featured_in_category": false, 
  "modified_at": "2016-05-08T15:34:36.609896+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": " Zuwa ga Ms Tech\r\nYanzu na fara amfani da asusun Facebook. \u0198awata ta gaya min cewa in lura sosai da kalmar wucewa ta. Me ake nufi da \u0199ir\u0199irar ingantacciyar kalmar wucewa \r\n\r\nWassalam, \r\nTika daga Jakarta\r\n\r\nZuwa ga Tika daga Jakarta,\r\n\r\nKalmar wucewa tamkar wata lamba ce ta sirri wadda ke kare bayanai wa\u0257anda kika ajiye a wayarki ta hannu ko kuma kwamfuta. Kamar mabu\u0257i ta ke ga duk bayananki wa\u0257anda kike da su a kan layi. Tamkar yadda ba kya so wani ya shiga gidanki kuma ya shiga cikin kayayyakin da ki ka mallaka, ba kya son wani ya sami damar shiga bayanan ki ta yanar gizo.\r\n\r\nYawaicin dandalin Yanar gizo da wayoyin hannu na bukatar Kalmar wucewa. Wannan na iya zama lamba mai harafai  hudu 4 wadda kuma ake kira da PIN, ko za ta iya zama kalmar wucewa mai amfani da lambobi, haruffa da kuma alamomi. \r\n\r\nKalmar wucewa mai inganci na da matu\u0199ar mahimmanci idan kina amfani da shagon shiga Yanar gizo ko idan ke da wani a cikin danginku na amfani da waya guda daya. Za ku \u0199ir\u0199iri kalmomin wucewa daban daban domin Facebook da imel. Kada ki gayawa kowa (ko da babbar \u0199awarki!) Kuma ki dinga kare kwamfutarki da jikinki lokacin da ki ke buga shi kalmarki ta wucewa a shagon shiga Yanar gizo.\r\n\r\nLokacin da ki ke \u0199ir\u0199irar kalma mai \u0199unshe da lamba ko PIN za\u0253i lambobi guda hudu 4 wa\u0257anda ke nufin wani abu na masamman a wurinki, amma wa\u0257anda zai yi wahala ga wani ya canka. Kada ki yi amfani da rana ko shekarar haihuwa, alal misali. Kada ki yi amfani da lambobi hu\u0257u na \u0199arshe na lambar wayarki. Kuma, kada ki yi amfani da lambobi iri \u0257aya, kamar 2222 biyu-biyu-biyu-biyu. Irin wannan lamba tana da sau\u0199i sosai. Yi tunanin \u0199ir\u0199irar wani abu wanda ba za ki yi saurin mantawa ba!\r\n\r\nYayin za\u0253en kalmar wucewa, masu kalmomi da alamomi yi tunanin wani zance wanda za ki yi saurin tunawa, amma wanda wani ba zai iya canka ba. Zai iya zama sunan wani littafi ko wa\u0199a wadda ki ke so, wadda za ki rubuta farkon ko wace kalma da manyan ba\u0199i da kuma lamba a \u0199arshe. Misali: StoryOfMyLife89(LabarinRayuwata89) Kuma za ki iya maye gurbin wasu haruffa da alamomi, misali D@nceToTheBe@t.\r\n\r\nKi kaucewa amfani da sunayen wani a danginku, \u0199awaye, dabbobi, duk wani abu da ya shafi ranar haihuwarki, lambar wayarki, garinku ko makarantarku. Kada ki rubuta kalamar wucewarki a wani wuri da wani zai iya samota cikin sau\u0199i kuma ya shiga cikin asusunki.\r\n\r\nSami jin da\u0257i wajen \u0199ir\u0199irar kalmar wucewarki!\r\nTaki Ms. Tech\r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "create-perfect-password", 
  "uuid": "cccec3cf199141b187db2b7b6044378e"
}
{
  "subtitle": "", 
  "description": "Da na ce a\u2019a ", 
  "language": "hau_NG", 
  "title": "Uwa a shekaru 16! ", 
  "primary_category": "f842e57655224ebfa573d1ecc7901a69", 
  "created_at": "2016-04-25T12:41:50.188775+00:00", 
  "featured_in_category": true, 
  "modified_at": "2016-04-25T12:41:50.189004+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "*A fa\u0257in duniya, yawaicin \u2018yan mata na samun ciki kafin su shirya. Ga labarin wata yarinya.*\r\n\r\nSuna na Khadija kuma ina zaune a Malawi. Ni \u0257aya ce daga cikin yara 8 da aka haifawa wani mahaifina mai ban mamaki da uwa mai nuna \u0199auna. Mahaifina yana da aiki kuma ya bamu duk rayuwa ta jin da\u0257i. Amma ranar da ya mutu rayuwar da na sani ta zo \u0199arshe. \r\n\r\nA \u0199asarmu, bazawara ba ta da damar zama a gidan mijinta. Kawunnina sun tilasta mana barin gidan kuma muka tashi zuwa  wani \u0199aramin fili a \u0199auyen \u2019  dangin \u2019  mahaifiyarmu. Na zauna a gida ba na zuwa makaranta na wata guda domin taimakawa wajen yin bulo domin gina sabon gida.\r\n\r\nMun taimakawa baba juya busasshiyar \u0199asar filin da ke kusa da gidanmu zuwa lambu, amma mun kasa samar da isasshen abinci. Rayuwar ta zama hannu-baka-hannu-\u0199warwa. \r\n\r\nTo amma duk irin yinwar da na ke ji, ko da yaushe ina \u0199o\u0199ari a makaranta. Ina gayawa kaina cewa in mayar da hankali. Na sani in ba da ilimi ba zan zama baiwa a wannan duniya, in yi ta aiki ba \u0199a\u0199\u0199autawa kamar mahaifiyata. Duk lokacin da na sami wata faraga tsakanin noma da share gida, ina karatu domin jarrabawar \u0199arshe domin shiga zuwa makarantar sakandare. \u0198o\u0199arina ya biya lokacin da na yi nasarar cin jarrabawar shiga sakandare da sakamako mai kyau. Amma ba zamu iya biyan ku\u0257in makaranta ba. Na jira shekara guda cur domin sake \u0257aukar jarrabawar da fatan cewa zan sami \u0257aukar nauyin karatu domin makarantar kwana ta \u2018yan mata \u2013 wadda na samu! \r\n\r\nWata rana \u2018yan ajinmu suka ja hankalina domin zuwa bakin kogi tare. A wannan lokacin ne na ha\u0257u da wani mutum mai kirki. Muka fara magana kuma bayan wani lokaci ya shaida min cewa yana so in zama budurwarsa. Na yarda kuma muka zama abokai. Amma ya matsa min sai na yi lalata da shi kuma bayan wasu watanni na sami ciki. Ba wanda ya ta\u0253a yi min maganar jima\u2019i kafin wannan lokacin. Na shiga cikin ru\u0257ani. Ban sani ba mene ne kariya ko yadda ake amfani da ita, kuma na yarda da shi domin in tsira.\r\n\r\nMahaifiyata ta yi fushi sosai. Ba ta bukatar gaya min cewa na bata kunya. Na ji kunyar kaina matu\u0199a. Lokacin da makaranta ta gano cewa na sami ciki, sai na rasa \u0257aukar nauyin karatuna. \r\n\r\nNa haifi yaro namiji. Duk tsofaffin matsaloli sai suka dawo. babu ku\u0257in makaranta kuma babu isasshen abinci. \u0198ari a kan wannan, dole in samarwa \u0257a na. Lokacin ya kusa cika shekara guda sai wani mutum ya zo gidanmu. Ya gayawa mahaifiyata cewa yana aiki da wata \u0199ungiya da ake kira \u0198ungiyar Tallafawa ta Nkhotakota AIDS wadda ke tallafawa \u0199anana, iyaye mata su koma makaranta kuma su sami ilimi.\r\n\r\nYa shaida min cewa domin in cancanta zan yi aiki a matsayin mataimakiyar mai ilmantarwa kuma zan shaidawa sauran \u2018yan mata labarina domin su kaucewa yin kurakurai irin wanda na yi. Na ce \u201cE!\u201d\r\nNa san rayuwata ta gaba za ta yi haske idan na kuma sakewa!\r\n\r\n\u018aa na yanzu shekararsa 3. Ina da shekaru 2 da suka rage kafin in kammala karatu a Babbar Makaranta. Ina gayawa sauran \u2018yan mata dangane da ha\u0257arorin samun ciki da wuri da kuma aure da wuri. Na shiga sosai, amma na sani idan na ci gaba da aiki tu\u0199uru, zan samar da kyakkyawar rayuwa ga iyalina. \r\n\r\nDuk da cewa tara nake ban cika goma ba, ina alfahari cewa na zama abar koyi da sauran \u2018yan mata a al\u2019umma, ina \u0199arfafawa wa\u0257anda sun rigaya sun sami yara da su koma makaranta, kuma su taimakawa sauran \u2018yan mata kaucewa samun ciki. Musayar labaranmu, abubuwan da muka koya, har ma da gazawarmu tare da juna na \u0257aya daga cikin hanyoyi mafiya kyau da \u2018yan mata za su tallafawa juna. Tare zamu kasance a hanya madaidaiciya. \r\nDa\u0257a karatu dangane da labarin Khadija a grassrootsgirls.tumblr.com. \r\n\r\n\r\nTA YAYA ZA KI CE A\u2019A  GA YADDA ZA KI YI:\r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "mother-16", 
  "uuid": "162b9b1c54374f7e8c0a0e7352d28c59"
}
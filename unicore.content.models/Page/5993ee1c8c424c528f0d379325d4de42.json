{
  "subtitle": "", 
  "description": "Na samo hanya ta", 
  "language": "hau_NG", 
  "title": "Ruyuwata ba ta da al\u0199ibla", 
  "primary_category": "f842e57655224ebfa573d1ecc7901a69", 
  "created_at": "2016-05-08T15:46:56+00:00", 
  "featured_in_category": false, 
  "modified_at": "2016-05-09T07:23:49.240446+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [
    "3e858919ed3b41e2a05476e75915db3a"
  ], 
  "id": null, 
  "content": "Rayuwa cikin talauci da kuma takaitattun damammaki, \u2018yan mata da yawa na fafutuka domin nemo mafita. Wannan labarin \u0257aya daga cikin \u2018yan matan ne.\r\nSuna na Mabreidy, shekaruna 16 kuma ina zaune a Jamhuriyar Dominika, a wani tsibiri na Kogin Caribbean. Garinmu, Cabarete, ya zama tamkar wata aljanna ce a duniya. Mutane na zuwa daga duk fa\u0257in duniya domin ganin kogunanmu da kuma sananniyar igiyar ruwa a duniya wadda ake wasan sulu a kanta. Aikace-aikacen yawan-bu\u0257e-ido na da kyau, amma babu isassu. A yanayi na rashin kudi, duk sai mu ji bamu da gata. \r\n\r\nMahaifina mashayi ne \u2013 tamkar sauran mutane a can. Yana yawan dukan mahaifiyata. Ni da \u2018yan uwana muna jin tsoron samun rauni lokacin da ransa ya \u0253aci.\r\n\r\nA makaranta na yi \u0199o\u0199arin yin \u0199awaye sabo da ina matu\u0199ar jin kunya da kuma tsoro in riski mutane masu shekaruna. Har ta kai ina fa\u0257a da sauran \u2018yan mata kuma in yi rigima a gida. Na ma\u0199ale. Bana samun ko wane tallafi domin jarraba wani abu sabo domin kowa ya damu da tasirin \u0253aci a tare da ni. A ko da yaushe ina ji ana cewa, \u201cYi mana shiru, Mabreidy, \u201cA\u2019a, Mabreidy, \u201cYi shiru, Mabreidy.\u201d \r\n\r\nMahaifiyata ta ji ina \u0199orafi cewa ba ni da abin da zan yi, sabo da haka ta yi min rijista zuwa masaukin lokacin bazara domin \u2018yan mata. Na fargaba. To amma a ranar farko mun kasance cikin annushuwa kuma muna koyon sababin abubuwa, misalin wasan kwaikwayo da rawar Fina-finan Indiya. Na fara yin sababbin \u0199awaye masu yawa kuma daga baya na yi murmushi! Gidauniyar Mariposa DR ta koya mana yadda za muyi magana da turanci da kuma yadda za muyi iyo a ruwa da kuma yadda zamu tsayawa kanmu. Kuma sun \u0199arfafa mu da muka kammala karatunmu, mu yi wasanni kuma mu yi rayuwa mai kazar-kazar.\r\n\r\nShirin bai \u0199are da masaukin bazara ba. Mun ci gaba da ha\u0257uwa muna koyon sababbin abubuwa. Mun koyi yadda ba zamu lalata kanmu da \u0199wayoyi ko giya ba. Na koyi cewa rayuwa ta fi karfin fafutuka kawai. \r\n\r\nYanzu na san cewa ina da za\u0253i masu yawa fiye da tafiya da maza wa\u0257anda za su iya dukana ko cutar da ni.\r\n\r\nDangantakata da mahaifana ta sami ci gaba sabo da na zamo cikin farin ciki kuma na samu \u0199warin gwiwa. Babana (mahaifina) har yana zuwa ya kalli tserena na kan ruwa. Yana kirana \u201cmace mai ya\u0199i a kan ruwa\u201d! Har na zamo yarinya ta farko \u2018yar Dominica a garinmu da ta koyi wasan jirgi na kan ruwa! Yanzu ina cikin farin ciki idan ina kan kogi. Ban san zan sami wannan mafarki ba. Yanzu na gane cewa zan iya shawo kaina da kuma zuciyata \u2013 a ciki da kuma wajen ruwa. \r\n\r\nIna alfahari cewa ina da baiwa kuma zan iya taimakawa wasu \u2018yan matan su nemo tasu. Lokacin da nake koyawa sauran \u2018yan mata yadda za suyi iyo a ruwa na gaya masu su manta da abin da mutane za su fa\u0257a, ko da su na yi miki ba\u2019a. Muna da \u0199arfin da zamu \u0199ir\u0199iri rayuwarmu ta nan gaba, mu yi abubuwan da iyayenmu mata ba su sami damar yi ba. \r\nDa\u0257a karatu dangane da labarin Mabreidy a grassrootsgirls.tumblr.com. \r\n\r\n\r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 21, 
  "image_host": "http://thumbor.unicore.io", 
  "slug": "life-had-no-direction", 
  "uuid": "5993ee1c8c424c528f0d379325d4de42"
}
{
  "subtitle": "", 
  "description": "Ina \u0199arfafa mata gwiwa!", 
  "language": "hau_NG", 
  "title": "Babbar \u0199awata ba ta da lafiya", 
  "primary_category": "f842e57655224ebfa573d1ecc7901a69", 
  "created_at": "2016-05-08T16:08:50+00:00", 
  "featured_in_category": false, 
  "modified_at": "2016-06-28T08:25:45.143954+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [
    "2bf30fbcf1184970a51b8ad36f909655"
  ], 
  "id": null, 
  "content": " *Miliyoyin mutane a fadin duniya suna shan wahala a sakamakon cututtukan da suke samu da wadansu masa lafiya. Ga labarin wata yarinya.\r\n\r\n<body copy>\r\n\r\nSuna na Rose. Shekaruna 13 kuma ina zaune a Afrika ta Kudu. Babbar \u0199awata Sammy ta jima tana tari. Ko yaushe idan za mu tafi makaranta ta na shan wahala. Ta na haki kuma ba za ta iya tafiya mai nisa ba tare da ta tsaya ta huta ba. Kuma ta fara ramewa \u0199warai. \r\n\r\nNa san cewa wani abu bai yi dai dai ba. To amma ba ta so ta yi magana a kansa. Ina ta gaya mata ta je wurin nas a \u0199aramin asibiti. Amma sai ta ce mura ce kawai kuma za ta wuce.\r\n\r\nIna tunanin ba ta so ta damu kowa. Amma ni na damu. \r\n\r\nWata rana muna tafiya zuwa gida daga makaranta kuma ta yi tari da \u0199arfi. Lokacin da ta kalli \u0199asa akwai jini a hannunta. Na ji mata tsoro sosai har na fara kuka. Ina zato ita ma ta firgita. Kakarta ta kaita \u0199aramin asibiti washe gari. \r\n\r\nSun yi mata gwaji kuma suka ce ta na da tarin fuka (TB), wadda mai ha\u0257ari ce ga huhunta. Ta ji tsoro sosai. Na ji labarin tarin fuka, amma ban taba tunani cewa kawata zata kamu da shi ba.\r\n\r\nLikitan ya na da kirki \u0199warai. Ya gaya mata cewa ta tafi gida za ta fi samun sau\u0199i a can:\r\n\u201cZa\u2019a iya maganin TB. Amma yana da matu\u0199ar mahimmanci ki sha magani a ko wace rana. Idan ki ka dakata, ba za\u2019a iya maganin cutar TB ba kuma za ki iya da\u0257a samun rashin lafiya. \r\n\r\nBa na ganin \u0199awata sosai kuma bayan wannan. Ba na iya kai mata ziyara sosai har sai na saka abin toshe baki sabo da kada in sha\u0199i \u0199wayoyin cuta. \r\n\r\nNa ji tsoro cewa zan iya kamuwa da cutar amma mahaifiyarta ta shaida min cewa ba bain da zai same ni idan na rufe fuskata kuma na wanke hannuna sosai bayan na tafi. Babu wasu daga cikin sauran yara da suke so su ziyarceta. Amma duk lokacin da na shiga gidansu, ina ganin babbar murmushi tana haska fuskarta.\r\n\r\nIna \u0199o\u0199ari in \u0199arfafa mata gwiwa kuma in sa ta dariya. Na gaya mata cewa wata rana za ta sami sau\u0199i kuma za ta dawo makaranta. \r\n\r\nTa na shan maganinta a kullum kuma ta na saka abin rufe fuska duk lokacin da wani ya shigo cikin \u0257akin.  Duk Juma\u2019a ta na zuwa \u0199aramin asibitin domin kar\u0253ar magani. \r\n\r\nSammy har yanzu ta na gida ta na kar\u0253ar magunguna. Likitoci sun ce abin ya \u0257auki lokaci fiye da yadda suka yi tsammani. Ta na da TB Mai Bujerawa Magani, wanda ya ke da wahalar warkewa, amma yanzu ta na samun sau\u0199i. Na kosa ta sami sau\u0199i kuma ta dawo makaranta. Ba na tsammani zai \u0257auki lokaci mai yawa daga yanzu. \r\n\r\n\r\nYADDA ZA KI KAUCE WA RASHIN LAFIYA KI\r\nYI NISA DA CUTUTTUKA\r\n", 
  "source": "67ad42c4446e43359912b6d5185af72b", 
  "featured": false, 
  "author_tags": [], 
  "image": null, 
  "published": null, 
  "position": 10, 
  "image_host": "http://thumbor.unicore.io", 
  "slug": "my-best-friend-is-sick", 
  "uuid": "36782de7c37346a3b723c3cba81a1d96"
}
{
  "subtitle": "", 
  "description": "\u2018Yan mata na da \u0199arfi!", 
  "language": "hau_NG", 
  "title": "Na kawo haske \u0199auyenmu", 
  "primary_category": "f842e57655224ebfa573d1ecc7901a69", 
  "created_at": "2016-05-08T15:44:28+00:00", 
  "featured_in_category": false, 
  "modified_at": "2016-05-09T07:13:40.356408+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [
    "fdc48e48bbcc41acad6b9cee1ab086da"
  ], 
  "id": null, 
  "content": " *Wasu mutane na tunanin cewa akwai ayyukan da mace ba za ta iya ba! Wasu \u0199asashen har su na da dokoki domin ta\u0199aita wannan. Ga labarin wata yarinya.*\r\n\r\nSuna na Eugenie, shekaruna 18 kuma ina zaune a Rwanda. Farkon labarina ba shi da da\u0257i \u2013 mahaifina da \u2018yan uwana sun mutu sun bar mahaifiyata da ni kawai.  Mahaifiyata tana da ban mamaki.  Duk da lokuta masu wahala, ta nuna min yadda zan dogara da kaina kuma in yi aiki tu\u0199uru.  Ita ce gwanata. Sannan na sami dama na mayar da wani abu gareta!\r\nLokacin da na ke firamare, bamu da wutar lantarki a gida. Ya saka ayyukan gida da aikin gida na makaranta masu wahala Na yi \u0199o\u0199arin yin aikin gida na makaranta a fitilar kyandir maras haske. Na fara mafarkin yadda zai zama babban abu in kawo wuta zuwa gidanmu. A shekaran da ya zagayo mai zuwa shi ne abin da na ke tunani. Na yi mafarkin zama mai aikin wutar lantarki. Ina so in nuna cewa zan yi karatu sosai kuma in yi shi yadda ya kamata \u2013 fiye da maza a makaranta!   Zan iya zama wadda za ta kawo wutan lantarki zuwa \u0199auyenmu.\r\nDaga bisani na yi magana da wani mai aikin wutar lantarki a birni. Ya koya min yadda zan ha\u0257a wayoyi zuwa batir domin samar da wutar lantarki. Bayan koyo ka\u0257an, na same shi dai dai! \r\nLokacin da ma\u0199otanmu suka ga abin da na yi su ma sun so wutar lantarki a gidajensu. Na sami damar yi masu kamar yadda na yi, na samar masu da wuta kuma ina cajinsu ku\u0257i ka\u0257an domin su ma su haskaka gidajensu. Ku\u0257in da na ke samu daga aikin wutar lantarki a garin mu su na tafiya wajen biyan ku\u0257in makaranta ta.  \r\nYau ina cikin shekarata ta biyar ina nazarin injiniya \u0253angaren wutar lantarki a makarantar kwaleji mai kyau a Rwanda. \r\nShawarata ga \u2018yan mata ita ce su koyi abubuwa da dama lokacin da suke makaranta.  Babu wani abu mai suna aiki wanda kawai aka warewa maza. Abu ne\u2019 mai mahimmanci ga \u2018yan mata su koyi darussa masu wahala su ma. Mata suna zama manyan masana ilimin kimiyya, injiniyoyi da masu bincike. Sabo da haka idan abu ne da ya ke ba ki sha\u2019awa, to ki yi aiki tu\u0199uru kuma ka da ki gajiya. Tare za mu iya mayar da duniya wuri mai kyau!\r\n\r\nME YASA KI KE KARATU TU\u0198URU? \r\nSABO DA ILIMI NA IYA MAYAR DA RAYUWARKI TA GABA KYAKKYAWA\r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 23, 
  "image_host": "http://thumbor.unicore.io", 
  "slug": "i-brought-light", 
  "uuid": "a56dabd0293a4792b6744f22e4ca8f0e"
}
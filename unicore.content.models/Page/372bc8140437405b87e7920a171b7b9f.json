{
  "subtitle": "", 
  "description": "Su zage dantse wajen shugabanci!\r\n \r\n", 
  "language": "hau_NG", 
  "title": " Wa\u0257an nan shawarwari 10 goma sun taimaki \u2018yan mata\u2026", 
  "primary_category": "f842e57655224ebfa573d1ecc7901a69", 
  "created_at": "2016-05-09T07:37:10+00:00", 
  "featured_in_category": false, 
  "modified_at": "2016-05-28T06:12:28.633239+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "1. Yi magana a Aji\r\n\u018aaga hannu, ko da ba ki tabbatar da amsa ba. Daina tace abin da za ki fa\u0257a a kanki, kuma ka da ki damu da yin kuskure. Yin magana bai danganta da bayar da amsa dai dai ba. Yana ba ki koyon yin tunani a kan \u0199afarki, yin mahawara da wasu, da kuma kokawa da ra\u2019ayi \u2013 duk \u0199warancewa ce da za ki yi amfani da ita a duk \u0253angarori na rayuwarki.\r\n\r\n2. Daina neman afuwa kafin ki yi magana\r\nWasu lokuta \u2018yan mata kan gabatar da ra\u2019ayi da neman afuwa (\u201cBan sani ba ko wannan dai dai ne, amma\u2026\u201d). Mayar da hankali ga \u0199ananan hanyoyi da za ki mayar da kan ki \u0199arama lokacin da ki ke magana a aji, kamar wasa da gashinki, ki na fa\u0257ar cewa ki na tunani \u201ckamar\u201d wani abu, tambaya cewa ko abin da ki ka fa\u0257a \u201cya bayar da ma\u2019ana,\u201d ko magana sanyi-sanyi ta yadda ba\u2019a jin ki.\r\n\r\n3. \u0198alubalanci Kanki\r\nIdan muna damuwa da fa\u0257uwa ko mafi akasari muna  neman abin koyo da muka san za mu iya shawo kansa. Amma yinsa cikin lafiya na nufin ba za ki samu farin ciki ba na maganin wani cikas kuma ki samarwa da kan ki (da wasu) cewa ke jaruma ce da za ki iya jarrabawa. Tura kan ki fiye da \u0253angaren jin da\u0257i. \u018aauki wasan da ba ki ta\u0253a yi ba. Shiga ajin da ba wanda ya yi zaton za ki \u0257auka. Koyi yadda ake alama. Ko \u0257aukar \u0199aramar kasada, kamar gabatar da kan ki ga wanda ba ki sani ba.\r\n\r\n4. Nemi Taimako\r\nMutanen da suka fi samun nasara ba sa yinta da kansu. Maimakon haka, su na neman mataimaka a hanya: \u0199wararru, mutane masu dabara wa\u0257an da suka san abubuwa da yawa kuma su taimaka masu. Ka da ki ji tsoron tambayar malamai, masu bayar da horo ko manya wa\u0257an da ki ke sha\u2019awa ki yi magana da su dangane da abin da ya fi burgeki. Tambayesu abin da suka yi fata inama sun sani lokacin da suke da shekarunki. Wa ya sani, wata rana ko za su iya taimakawa ki cimma burin ki.\r\n\r\n5. Ka da Ki Yi Aikin Kowa da Kowa\r\nIdan \u0257an \u0199ungiya ya \u0199i bayar da gudun mawa sosai (ko gaba \u0257aya), abu ne mai sau\u0199i kawai ki yi shi da kan ki \u2013 kuma ki yi shiru a kan haka. Yin hakan na iya ba ki sarrafawa a lokacin, amma zai iya saka miki rashin jin da\u0257i, \u0257aukar \u0199arin aiki, kuma ki rasa samun yabo daga yin haka. Ki tunkari matsalar kai tsaye ta hanyar tambayar \u2018yan ajinku lokacin da ta ke ganin za ta gama na ta aikin. Idan ba ki samu bu\u0257a\u0257\u0257iyar amsa ba, ki yi bayani kai tsaye a kan abin da ki ke bukata, ko ki tambayi malami domin taimako.\r\n6. Yi magana cikin \u0198awantaka\r\nWata kila dukkanin mu muna gulma a wannan wuri ko wancan, amma idan ki ka cika magana  dangane da  \u0199awayenki maimakon zuwa garesu, kin rasa damar yin magana da mutanen da ke da mahimmanci a wurinki. Samun damar shaidawa wani yadda ki ke ji zai taimaka miki ta kowace fuska\r\na rayuwarki, duk yadda ki ka za\u0253i ki sa kanki. Kuma za ki bukaci kaucewa dogaro a kan aika rubutaccen sa\u0199on waya ko zaurukan sada zumanta domin fa\u0257in abu mai wahala. A yanzu yana sawa sadarwa ta yi sau\u0199i, amma ki na bu\u0257e kofar biyan wannan ha\u0257arin a nan gaba na rashin yin magana gaba-da-gaba. Yi kai tsaye na da ban tsoro, amma ki yi haka da lura kuma za ki sami girmamawa da yarda ga wa\u0257anda suke kewaye da ke.\r\n\r\n7. Ki Gasagata Abin da ke Cikin Zuciyarki\r\nMu duka muna da murya a cikin kanmu. Mai yiwuwa tana fa\u0257in \u0199aramin abu kamar \u201cIna fatan a ce \u0199ararrawa za ta buga\u201d ko babban abu kamar \u201cIna fata \u0199awayena za su daina tambayata sakamakon da na samu.\u201d Muryar ita ce karfin ki. Ta na gaya miki abin da a ha\u0199i\u0199a ki ke tunani, bukata da so. Abu ne mai sau\u0199i ki daina sauraren wannan murya lokacin da ki ka damu dangane da abin da mutane ke tunani. Ki zama cikin ha\u0257i da ita iyakar iyawarki. Ita ce mai nuna miki hanya ta zuciyarki. Idan ba za ki iya musayar wannan murya yanzu ba, ajiye bayanan a inda za ki iya \u2013 kuma ki ci gaba da neman mutanen da suke so su ji ta.\r\n\r\n8. Canja Duniya\r\nBa sai kin tafiyar da duniya za ki iya canjata ba. Me ya haskaka a zuciyarki? Me ya ke sawa ki sami fushi? Shiga \u0199ungiya ko ki fara \u0199ungiya ta al\u2019ummarki. Mai yiwuwa a iya za\u0253arKI domin shugabancin aji. Gudanar da ya\u0199in neman za\u0253e na iya ba ki horo mai ban mamaki domin magana, da kuma tallatar da kan ki a matsayin shagaba. Duk abin da ki ka yanke hukunci, ki tuna: Muryarki ba kamar ta kowa ba ce, amma ba za mu ji ta ba idan ba ki yi amfani da ita ba.\r\n\r\n9. Ki tuna: Ba Ko Yaushe ya ke da Sau\u0199i ba Yin Magana, amma Kwalliya na biyan Ku\u0257in Sabulu\r\nKi na tasowa a duniya wadda har yanzu ta ke rikice a kan yadda ta ke so \u0199arfin mata ya zama. \u2018Yan mata ya kamata su zama masu \u0199arfin gwiwa amma masu kirki, masu buri ba son kai ba, masu neman nasara ba sallamawa ba. Dokokin na iya zama masu rikitarwa kuma marasa adalci \u2013 wannan na nufin ba kowa ne zai so su ba idan ki ka yi magana. A ha\u0199i\u0199a, duk yadda ki ka fa\u0257i wani abu da kyau, za\u2019a iya samun wani wanda zai yi tunanin cewa kin yi ba dai dai ba. Ki gasgata muryarki ko da kuwa ta zama kamar duniya ba ta gasgata ba, kuma ki kasance kusa da \u0199awayenki da danginki wa\u0257anda ke murnar \u0199arfinki.\r\n10. Jarraba!\r\nKin taso kina jarraba abubuwa kamar aikin makaranta, wasanni, da ki\u0257a. To amma ba wanda ya ke koya miki ki yi magana, ki zama mai \u0257aukar kasada, ko fa\u0257in abin da ki ke so. Mene ne matsalar wannan? Babu wani abu a rayuwa da ba ya bukatar jarrabawa, yin magana bai zama daban ba. Ki aiwatar da wannan dama! Zai iya zama da fargaba a farko, amma yana zama mai sau\u0199i.\r\n \r\n Shawarwari daga http://banbossy.com\r\n", 
  "source": "8c6c9fd7268843109e0a426cdce47914", 
  "featured": false, 
  "author_tags": [], 
  "image": null, 
  "published": null, 
  "position": 6, 
  "image_host": "http://thumbor.unicore.io", 
  "slug": "wa-nan-shawarwari-10-goma-sun-taimaki-yan-mata", 
  "uuid": "372bc8140437405b87e7920a171b7b9f"
}
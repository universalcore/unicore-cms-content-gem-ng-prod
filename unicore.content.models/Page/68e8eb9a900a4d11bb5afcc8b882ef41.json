{
  "subtitle": "", 
  "description": "", 
  "language": "hau_NG", 
  "title": "Zan iya ha\u0257uwa da wanda muka ha\u0257u a yanar gizo?", 
  "primary_category": "7c3bac4f749f4ef1a73a1e02bf3fd699", 
  "created_at": "2016-05-08T15:32:47.519798+00:00", 
  "featured_in_category": false, 
  "modified_at": "2016-05-08T15:32:47.520085+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": " Zuwa ga Ms. Tech,\r\nNa kasance a dandalin Facebook kimanin watanni 4 ke nan yanzu. Ina da \u0199awaye masu yawa. Yawancin su mutane ne wa\u0257anda ban ta\u0253a ha\u0257uwa da su ba. Akwai wani saurayi wanda na ke yawan hira da shi na wani lokaci, kuma yanzu ya ce yana son mu ha\u0257u. Ya ce ni kyakkyawa ce sosai kuma ya san zamu dace da juna. Ina jin tsoron sanar da \u0199awayena ko iyayena domin za su ce yana da ha\u0257ari. Amma ina zaton na sami mijin da za mu yi aure nan gaba, kuma ina matu\u0199ar son in ha\u0257u da shi a zahiri! Me ya kamata in yi? \r\n\r\nIna cikin Ru\u0257ani amma ina Son in sani \r\n \r\nZuwa ga wadda ke cikin Ru\u0257ani amma ta ke Son sani,\r\n\r\nYana da ha\u0257ari ki ha\u0257u da wanda kawai ki ka sani a kan yanar gizo. Abu ne mai sau\u0199i mutane su nuna cewa ga yadda su ke a kan layi wanda abin ba haka ya ke ba. Baki sani ba ko hotuna da labarain da ake sawa a kan yanar gizo ko na gaske ne. \r\n\r\nZa ki iya samun jin da\u0257in musayar sirrinki cikin sauri a kan yanar gizo fiye da yadda za ki yi da wani. Wannan zai iya sakawa ki zama cikin rashin tsaro ta yadda za\u2019a iya yaudararki ko juya ki. Idan kina jin wani abu a ranki dangane da wani da ki ka ha\u0257u da shi a kan yanar gizo, zai iya jan hankalinki domin ha\u0257uwa da shi a wani ke\u0253antaccen wuri, ta yadda zai iya amfani da wannan dama domin cutar da ke. \r\n\r\nAbin banza bai zuwa haka, kamar yadda suka fa\u0257a. Sabo da haka idan wani a kan yanar gizo ya yi miki al\u0199awarin wani abu wanda ki ke ganin mai kyau ne kuma zai iya zama gaskiya, ko wata kyauta mai yawa, to ki yi hankali. Za su iya zama masu da\u0257in baki domin cimma wata manufa ta samun wani abu. Saurayin da ki ke jin kina soyayya da shi zai iya zama tsoho a zahirance, wanda ya ke amfani da Yanar gizo domin yaudarar \u0199ananan \u2018yan mata.\r\n\r\nIdan kin YANKE shawara ta ha\u0257uwa da wani, ki tabbata kin tafi tare da \u0199awarki. Kada ki tafi ke ka\u0257ai.  Ki ha\u0257u da mutumin a bainar jama\u2019a inda ya ke akwai jama\u2019a masu yawa da za su iya taimaka miki idan kina da bukata. Kada ki shiga motar shi ko motar jama\u2019a tare da shi. Kada ki bayyana masa inda ki ke da zama. Kuma kada ki ka\u0257aita tare da shi har sai kin tabbatar daga mutanen da ke wurin cewa shi na kirki ne wanda za\u2019a kasance da shi lafiya.\r\n \r\nKi yi hattara, na damu da ke!\r\nMs. Tech", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "should-i-meet-someone-i-met-online", 
  "uuid": "68e8eb9a900a4d11bb5afcc8b882ef41"
}
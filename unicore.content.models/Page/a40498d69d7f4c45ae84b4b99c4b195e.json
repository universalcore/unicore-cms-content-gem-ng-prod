{
  "subtitle": "", 
  "description": "", 
  "language": "hau_NG", 
  "title": "Ta yaya zan dakatar da masu cin zarafi a Facebook?  ", 
  "primary_category": "7c3bac4f749f4ef1a73a1e02bf3fd699", 
  "created_at": "2016-05-08T15:33:47.627700+00:00", 
  "featured_in_category": false, 
  "modified_at": "2016-05-08T15:33:47.628057+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": " Zuwa ga Ms. Tech,\r\n\u0198awayena na aikawa da sa\u0199wannin mugunta na gulma da jita-jita dangane da wata \u2018yar ajinmu a facebook. Su na fa\u0257in miyagun abubuwa wa\u0257anda ina jin babu guda \u0257aya a cikinsu wanda ya ke gaskiya! Ba na son haka, amma ina jin tsoron su juyo kaina idan na ce wani abu. Me zan yi domin na hana su?\r\n\r\nSa hannu,\r\nMai jin cewa ta yi Laifi\r\n \r\nZuwa ga Mai jin cewa ta yi Laifi\r\n\r\nYanayin da ki ke ciki ana kiransa cin zarafi a yanar gizo. Dai dai ya ke da cutarwa da kuma \u0199wara ga wani tamkar dai cin zalin wani. Sabo da yana da illa sosai, wasu \u0199asashe su na \u0257aukarsa a matsayin laifi. \r\n\r\nJarraba tuntu\u0253ar \u0199awayenki dangane da abin \u0257aya-bayan-\u0257aya, na san akwai fargabar tunkarar matsala irin wannan, masamman idan bai shafeki ba kai tsaye. Kuma ba zan yi miki \u0199arya ba za ki iya zama wadda za\u2019a nufa da cin zalin! To amma sai dai in kina son ki zama \u0199awar azzalumai?\r\n\r\nWata hanyar ta magance wannan ita ce ta taimakawa \u0199awayenki su yi tunani dangane da yadda za su ji idan suka tallata wanda su ke zalunta. Mai yiwuwa za ki iya shawo kansu domin daina wannan mummunan aiki na su. Kuma duk da cewa ba wannan ne manufarki ba, mutane nan da nan suke jin kunya idan wani wanda suke girmamawa ya nuna masu kuskurensu.\r\n\r\nIdan wannan bai yi aiki ba, za ki iya taimakawa \u2018yan ajinku ta hanyar kai rahoton abin da ke faruwa zuwa ga iyaye ko malami amintacce. Za ki iya rasa \u0199awa \u0257aya ko biyu a wannan halin, amma kin yi abin da ya dace. Shigo da wani mutum babba ko hukuma na iya taimakawa wajen kawo \u0199arshen zalunci a Yanar gizo. Kuma zai iya aikawa da sa\u0199o cewa zalunci abu ne marar kyau.\r\n \r\nKi daure! \r\nMasoyar ki, Ms. Tech\r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "how-do-i-stop-facebook-bullies", 
  "uuid": "a40498d69d7f4c45ae84b4b99c4b195e"
}
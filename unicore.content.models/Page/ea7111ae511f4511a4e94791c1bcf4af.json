{
  "subtitle": "", 
  "description": "Amma ba budurwar kirki ba", 
  "language": "hau_NG", 
  "title": "Ni sananniyar budurwa ce", 
  "primary_category": "f842e57655224ebfa573d1ecc7901a69", 
  "created_at": "2016-05-08T16:04:01+00:00", 
  "featured_in_category": true, 
  "modified_at": "2016-06-28T08:25:45.402146+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [
    "94d04cc9393a4d4889554c0ead8e03f3"
  ], 
  "id": null, 
  "content": "*\u0198awaye na da mahimmanci musamman. Su ne mutanen da za su saurareka kuma su \u0253oye sirrinka. To amma sanin yadda za ki zama \u0199awa mai kirki ba ko yaushe ya ke da sau\u0199i ba. Ga labarin wata yarinya.*\r\n\r\nSuna na Lina. Shekaruna 15 kuma ina zaune a Afrika ta Kudu. Ina da \u0199awaye masu yawa a koda yaushe amma idan na waiwaya baya ba dukkaninsu su ke yi min kirki ba. A mafi yawaicin makaranta ta ina cikin babbar da\u2019ira ta \u2018yan mata. Mu ne \u2018fitattun\u2019 \u2018yan matan makaranta \u2013 ko yaushe wa\u0257anda aka fi sani.  Ba su damu da kowa ba sai kansu.  Ba sa kula da ni kuma su na \u0199arfafa min gwiwa don yin munanan abubuwa. Su na dariya idan na yiwa iyayena rashin kunya. Su na ganin wannan shi ne wayewa. \r\n\r\nBa na son in rasasu a matsayinsu na \u0199awaye sabo da haka sai na ke nuna masu cewa kamar hakan wayewa ne. \r\n\r\nMu duka muna samun kyakkyawan sakamako kuma sannan mu yiwa sauran \u2018yan mata dariya wa\u0257anda suke \u0199o\u0199ari a aji. Muna tsakanarsu kuma muna kiransu shashashu. \r\n\r\nDaga nan wata rana sai iyayena suka gaya min cewa zamu canja gari. Na yi ba\u0199in ciki. Nayi kewan \u0199awayena tun kafin in rabu da su. Ban san abin da zan yi ba ba tare da \u0199ungiyarmu ta \u2018yan mata ba.\r\n\r\nNa shiga sabuwar makaranta. A cike take da fuskokin da ban sani ba. Yanzu ni ba wayayyiyar yarinya ba ce kuma. Ni sabuwar yarinya ce. Ni ce na ke ni ka\u0257ai. \r\n\r\nNa yi kuka a ranar farko. Na yi kuka na tsawon lokaci a makaranta. \r\n\r\nAmma daga nan sai na ha\u0257u da Marvi. Tana da juriya. Ta san bambamci tsakanin ba dai dai ba da dai dai kuma tana magana a kan abin da ya ke dai dai. Ta \u0257aukeni zuwa hanyar da ta dace kuma ta saka na ji cewa ana yi min marhaba.  Mun zama manyan \u0199awaye tun a ranar farko da na ha\u0257u da ita. \r\nNa \u0199ara koyo dangane da \u0199awaye na hakika da ita a gefena. \r\n\r\nTa koya min cewa \u0199awance abu ne da ya danganci musayar tunani da damuwa. Kuma abu ne na musayar faruwar abubuwa cikin fa\u0257i-tashi na rayuwa \u2013 mai kyau da marar kyau. \r\n\r\nTa nuna min cewa \u0199awance abu ne da ya shafi zamantowa mutumin kirki kuma kada ka cutar da mutanen da ke kewaye da ke ko ki zama marar kirki. Na gane yanzu cewa da ni ba \u0199awar kirki ba ce. \r\n\r\nNa koyi abubuwa da dama na kasancewa \u0199awa. Na daina tsokanar sauran \u2018yan mata ko yin mummunar magana. Ba na gulma. Ina yi masu kirki, kuma su na tallafa min. \r\n\r\n\u0198awar kirki \u2018yar uwa ce ta ha\u0199i\u0199a kuma rahama ce a rayuwarki. \r\n\r\n\r\n\r\n", 
  "source": "ebb26f354975477492af0fe1c3cf1e58", 
  "featured": false, 
  "author_tags": [], 
  "image": null, 
  "published": null, 
  "position": 13, 
  "image_host": "http://thumbor.unicore.io", 
  "slug": "i-was-popular-girl", 
  "uuid": "ea7111ae511f4511a4e94791c1bcf4af"
}
{
  "subtitle": "", 
  "description": "", 
  "language": "hau_NG", 
  "title": "Hotuna sun yi yawa? E ko A\u2019a ? ", 
  "primary_category": "7c3bac4f749f4ef1a73a1e02bf3fd699", 
  "created_at": "2016-04-25T17:57:05.119005+00:00", 
  "featured_in_category": false, 
  "modified_at": "2016-04-25T17:57:05.119231+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": " Zuwa ga Ms. Tech,\r\nShin abu ne marar kyau aika hotuna masu yawa a kan layi? Duk \u0199awayena su na yi, amma malami na ya ce zai iya jawo hankalin masu neman mata. Me ta ke nufi takamai mai? Wace dama masu neman mata ke da ita wajen samunka?\r\n\r\nWassalam,\r\nBan Tabbatar da Wanda zan Gasgata ba\r\n\r\nZuwa ga Ban Tabbatar ba,\r\n\r\nWannan babbar tambaya ce! Mutane na iya samun mabanbantan ra\u2019ayoyi a kan wannan. Yayin da fasaha ke \u0199ara inganta, kuma ta na \u0199ara zama mafi sau\u0199i ga mutane su samo abubuwa da dama game da ke a kan hoto guda \u0257aya.\r\n\r\nAlal misali kin aika hotonki da \u0199awayenki a gaban makarantarku ko gidanku. Duk wanda ya ga hoton na iya nemo inda ki ka yi makaranta ko inda ki ke da zama. Daga nan za su iya nemo ki. Idan ba ki kashe saitunan da ke nuna \u201cwajen zama\u201d ba (wannan shi ne saitin da ke barin wayarki ta yi musayar bayanai dangane da inda ki ke tare da wuri da sauran ayyuka), za su iya nemo takamai mai inda aka \u0257auki hoton. \r\n\r\nSabo da haka domin ki zauna lafiya, ya fi dacewa ki kashe saitunan wajen zama, a kan wayarki da kuma shafukan sada zumunta kamar facebook ko twitter. Ki yi hattara dangane da wane irin hotuna ki ke \u0257auka da bayanai masu bayaninki da wajen zamanki a kan layi, sabo da ba za ki san wane ne ya ke kallonki ba!\r\n\r\nZa ki zaci ko na cika kariya sosai. Amma na damu da ku, \u2018yan mata, kuma ina son ku zama cikin lafiya iyakar iyawa!\r\n\r\nMai \u0199aunarki,\r\nMs. Tech\r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "hotuna-sun-yi-yawa-e-ko", 
  "uuid": "0293c8a6f8034f89947a6d2442dad81b"
}
{
  "subtitle": "", 
  "description": "Amma ina da damammaki ", 
  "language": "hau_NG", 
  "title": "Ba ni da iyaye. ", 
  "primary_category": "f842e57655224ebfa573d1ecc7901a69", 
  "created_at": "2016-05-08T15:56:10.557050+00:00", 
  "featured_in_category": false, 
  "modified_at": "2016-05-08T15:56:10.557291+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "* Da akwai mutane kusan miliyon uku da digo bakwai na kasar afrika ta kudu kusan rabi daga cikin su sun rasa iyayen su ta dalilin cutar kanjamau. Ga labarin daya da ga cikin \u2018yan matan.*\r\n\r\n\r\nSuna na Preity, shekaruna 20 kuma ina zaune a Afrika ta Kudu. Lokacin da na ke \u0199arama ina zaune tare da gwaggona da kawuna. Sun saka ni na yi imani cewa su na da damar da za su dokeni kuma su cusguna min sabo da ni ba \u2018yar cikinsu ba ce, kuma ba ni da wani wuri da zan je. An saka ni a tarko. \r\n\r\nMuguntar da suka yi min a bayyane yake. Idan na tambayi gwaggona audugar mata idan na sami al\u2019ada, sai ta ce: \u201cYi amfani da jarida!\u201d Lokacin da na ke so in gyara gashina ya yi kyau, sai ta ce: Akwai ruwa da hasken rana, me kuma ki ke bukata\u2026\u201d.  Abin mummuna ne.\r\n\r\nRayuwa ta yi min wahala a lokacin. An kashe min \u0199warin gwiwa.  Sai bayan na gama aikace-aikacen gida masu wahala cikin dare, sannan ne zan \u0257auko litattafan makaranta in yi ayyukan gida na makaranta. \r\n\r\nWata rana, bayan na yi tunani a kan haka na tsawon lokaci, na sami \u0199warin gwiwar da ya kamata na tafi na yi magana da ma\u2019aikaciyar jin da\u0257in jama\u2019a da na ji labari wajen malamarmu a makaranta. Na ji tsoro. Amma na yi farin ciki da yin hakan. Don ta canja rayuwata.\r\n\r\nLokacin da naje wurinta, na gaya mata labarina kuma na yi kuka na yi kuka.  Ta kalli idanuna kuma ta gaya min,  \u201cYarinya, BABU MUTUMIN da ya ke da dama ya dokeki ko ya yi miki mummunar \u0257auka.\u201d Ta tafi tare da ni zuwa gidana kuma ta ha\u0257u da masu ri\u0199ona. Ta tattauna da su ka\u0257an. Ya \u0257an \u0257auki lokaci amma daga bisani ta taimaka min na sami wani wurin da zan zauna nesa da su. A can an kula da ni. Na sami damar mayar da hankali a kan karatuna, kuma na sami \u0199arfi.\r\n\r\nLokacin da nake gidan gwaggona da kawuna ina jin tsoron neman taimako.  Amma na yi farin ciki da na yi haka. A yanzu ina cikin farin ciki da lafiya. Ina mai alfahari kuma. Ni yarinya ce da na yi ya\u0199i domin fidda hakki na kuma na yi nasara. \r\n\r\n\r\nANA BI DA KE YADDA BAI KAMATA BA? \r\nKI NA DA YANCI\r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "i-have-no-parents", 
  "uuid": "09789615683c4663b8a7428766873d7b"
}
{
  "subtitle": "", 
  "description": "Wannan yarinyar mai shekaru 17 ta sami Kyautar Zaman Lafiya ta Nobel!\r\n", 
  "language": "hau_NG", 
  "title": " \u201c\u2019Ya mace ba a yi ta domin ta zama \u2018baiwa ba\u2019 \u201c", 
  "primary_category": "f842e57655224ebfa573d1ecc7901a69", 
  "created_at": "2016-04-25T13:50:43.682912+00:00", 
  "featured_in_category": true, 
  "modified_at": "2016-04-25T13:50:43.683272+00:00", 
  "_version": {
    "package_version": "1.4.4", 
    "language_version": "2.7.6", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "language": "python", 
    "package": "elastic-git"
  }, 
  "linked_pages": [], 
  "id": null, 
  "content": "Malala Yousafzai \u2018yar Pakistan ta ajiye tarihi lokacin da ta zama \u0199aramar yarinya ta farko da ta sami Kyautar Zaman Lafiya ta Nobel ta na \u2018yar shekara 17. Kwamatin Nobel ya ce Malala ta nuna misali cewa mutane matasa su ma za su iya bayar da gudun mawa domin inganta matsayinsu. Sun kwatantata a matsayin shugaba wajen magana domin ha\u0199\u0199in \u2018ya\u2019ya mata ga ilimi.\r\nMalala ta na \u2018yar shekara 11 kawai lokacin da ta fara magana domin ha\u0199\u0199in \u2018ya mace wajen ilimi, ta shaidawa taron \u2018yan jarida a 2008. \u201cDon me Taliban za su cire min tushen damata ta samun ilimi?\u201d\r\nKalmominta ababen yabawa ne, ba kawai domin fitowarsu sarari da fasaharsu ba, amma domin rashin tsoronsu. Yanzu, duk da yin\u0199urin kasheta da bai yi nasara ba daga wa\u0257anda ke son rufe bakinta, rashin tsoron Malala yana \u0199ara \u0199arfi da kuma dagewa fiye da da.\r\n\u201cWannan \u0199arfafa gwiwa ne gareni in ci gaba kuma in yi imani da kaina \u2013 in san cewa akwai mutane masu goyon bayana a wannan wayar da kai. Muna tsaye tare.\u201d\r\nMalala ta godewa mahaifinta sabo da samun nasara, ta ce taimakonsa shi ya kawo duk bambance bambancen: \u201cIna godiya ga mahaifina da bai kalmashe fuka-fukaina ba; da ya \u0199yaleni na tashi kuma na cimma burina. Domin nunawa duniya cewa \u2018ya mace bai kamata ta zama \u2018baiwa\u2019 ba. \u2018Ya mace na da \u0199arfi ta sami ci gaba a rayuwarta.\u201d\r\nMahaifin Malala Ziauddin Yousafzai ya ce yana fata sanarwar za ta taimakawa \u2018yancin \u2018yan mata a ko ina.\r\nYanar gizo ta zama wani wuri na hada-hada lokacin da aka sanar da samun nasarar Malala, inda fitattun mutane, \u2018yan siyasa da shugabannin duniya suka dinga aikawa da sa\u0199wannin murna ta twitter.\r\nSwat Valley na Pakistan, inda Malala ta girma ya \u0253arke da bukunkuna lokacin da \u0257aliban makarantar da aka harbi Malala, suka fara antayowa daga ajujuwa domin rawa a tituna.\r\nShiga fafutukar Malala domin ilimin \u2018ya mace: Karanta Shelar \u2018Yan Mata, ki gasgata shi kuma ki bar shi \u2013 kuma ki shaidawa \u0199awayenki domin yin haka!\r\n \r\n[Ha\u0257i zuwa Shelar \u2018Yan Mata]\r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "girl-not-meant-be-slave", 
  "uuid": "22bba1d458c448acb1438e2fab768958"
}
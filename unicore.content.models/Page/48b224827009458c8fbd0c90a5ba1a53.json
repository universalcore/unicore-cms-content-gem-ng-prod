{
  "subtitle": "", 
  "description": "", 
  "language": "hau_NG", 
  "title": "Taimako! An shiga Facebook \u0257i na!", 
  "primary_category": "7c3bac4f749f4ef1a73a1e02bf3fd699", 
  "created_at": "2016-04-25T17:58:58.774119+00:00", 
  "featured_in_category": false, 
  "modified_at": "2016-04-25T17:58:58.774313+00:00", 
  "_version": {
    "package_version": "1.4.4", 
    "language_version": "2.7.6", 
    "language": "python", 
    "language_version_string": "2.7.6 (default, Jun 22 2015, 18:01:27) \n[GCC 4.8.2]", 
    "package": "elastic-git"
  }, 
  "linked_pages": [], 
  "id": null, 
  "content": "Asusuna na Facebook ya na aika wasu sa\u0199wanni masu ban al\u2019ajabi kuma ban san dalili ba. Yana aika abubuwan da ba daga warina suke ba. \u0198awayena sun ce an shiga asusuna. Ta yaya zan tsayar da shi?\r\n\r\nWassalam,\r\nWadda aka Shiga Asusunta kuma ba ta Farin Ciki\r\n\r\nZuwa ga Wadda aka Shiga Asusunta kuma bata Farin Ciki,\r\n\r\nAyya \u0199awata, ina jin kamar an shiga asusunki. Ko kuma in ce, wani ya sami dama ya shiga cikin asusunki kuma yana aikewa da sa\u0199wanni a maimakonki, yana nuna cewa ke ce. Wasu lokuta hakan na faruwa idan ki ka manta ki fita daga cikin asusunki a shagon shiga yanar gizo. Kuma yana iya faruwa idan ki ka bar \u0199awarki ta ari wayarki ta hannu. Wasu lokuta \u0199wararrun masu shiga asusu ne suke shiga asusu masu yawa ta amfani da wasu hanyoyi masu zurfi.\r\n\r\nMasu shiga asusu (ko dai abokai ko ba\u0199i) su na aika sa\u0199wanni daga shafinki ko asusu ba tare da kin hana ba. Wasu lokuta \u0199awaye na yin haka domin nisha\u0257i, amma yana da mahimmanci ki yi \u0199o\u0199ari wajen kar\u0253e damar amfani da asusunki cikn gaggawa!\r\n\r\nA mafi yawan dandalin yanar gizo na sada zumunci kamar Facebook da Twitter za ki iya kai rahoto idan aka shiga asusunki. Idan \u0199awaye ne suka yi haka domin raha, kawai sai ki canja kalmar wucewarki kuma wannan na iya magance matsalar. \r\n\r\nKo yaushe ki fita daga cikin asusunki kuma ki ajiye kalmar wucewarki lafiya, ko kina shiga ne daga shagon shiga yanar gizo ko wayar hannu ta \u0199awarki. Ba abu ne wanda ya ke wajibi ba, amma zai iya kareki daga wani ya dinga tura abubuwa a madadinki wanda kan iya kunyatar da ke ko \u0253ata ki.\r\n\r\nFatan alheri wajen magance batun shiga asusu! \r\nMai \u0199aunarki, Ms Tech \r\n", 
  "source": null, 
  "featured": false, 
  "author_tags": [], 
  "image": null, 
  "published": null, 
  "position": 0, 
  "image_host": "http://thumbor.unicore.io", 
  "slug": "help-my-facebook-was-hacked", 
  "uuid": "48b224827009458c8fbd0c90a5ba1a53"
}